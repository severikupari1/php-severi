Tehtävät (luento ti 26.9.2017), valmiina ti 3.10.2017
27. Tee php-sivu (olkoon sivun nimi data.php), jolla käyttäjä syöttää sukupuolen (mies/nainen, radiobutton), koulutus (peruskoulu, lukio, ammattikoulu, ammattikorkeakoulu; checkbox) ja nimen. Kun käyttäjä painaa ”Talleta”-nappia, lähetetään tiedot data_check.php-sivulle, jossa tarkistetaan ensin tiedot: Jos nimi on tyhjä tai koulutusta ei ole valittu, tulostetaan sivulle tieto puutteista. Jos tiedot ovat oikein, tulostetaan ne sivulle HTML-taulukkoon.

28. Lisää edelliseen tehtävään toiminto, joka tulostaa (oikein syötettyjen tietojen jälkeen) sivun data_check.php alalaitaan linkin. Linkkiä klikkaamalla avautuu sivu (kiitos.php), jossa kiitetään käyttäjää sivuston käyttämisestä (lisää kiitosviestiin myös käyttäjän nimi, siis se, jonka käyttäjä syötti ekalla sivulla).

29. Tee sivu (HTML), jolla kysytään käyttäjältä auton rekisterinumero ja auton 
haltija. Sivulla on myös ”Varaa”-nappi, jolla käyttäjä voi varata suoraan
1. vapaan katsastusajan 
seuraavan logiikan mukaan:

    jos rekisterinumeron numero-osan 1. numero on välillä 1-5, on aika ”keväällä”
    muuten aika on ”syksyllä” (keksi jotkin ajat em. spekseillä).
Käyttäjälle riittää ilmoittaa varattu aika (jossain) muodossa ”Rekisterinumerolle XXX-YYY on varattu aika dd.mm.yyyy”.

Sivulla on lisäksi toiminto, jolla käyttäjä voi myös kysellä mahdollisia vapaita katsastusaikoja painamalla ”Ehdota”-nappia. Sovellus ehdottaa vapaita aikoja (3 mahdollista vapaata aikaa) seuraavan logiikan mukaan:

    jos rekisterinumeron kirjainosan 1. kirjain on välillä A-H, ehdotetaan aikoja helmikuusta
    muuten ehdotetaan aikoja syyskuusta.
Ehdotetut ajat näkyvät linkkeinä, joita klikkaamalla käyttäjä vahvistaa varauksen (linkkiä klikkaamalla mennään jollekin php-sivulle, joka tulostaa varmistustekstin ”Rekisterinumerolle XXX-YYY on varattu aika dd.mm.yyyy”.

Tarkista rekisterinumeron oikeellisuus (riittää tarkistaa pituus 7 merkkiä), jos se on väärin, ilmoita siitä käyttäjälle ja generoi linkki, josta pääsee takaisin aloitussivulle.

HUOM! Tehtävässä EI tarvitse käyttää date-tietotyyppejä, pvm:t riittää koodata merkkijonoina!

HUOM! Tehtävässä EI SAA KÄYTTÄÄ Sessionia eikä Cookieta!